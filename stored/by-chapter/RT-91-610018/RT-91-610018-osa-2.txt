2 HISTORIA
Savupirtit
Myöhäisrautakaudella 1000...1300-luvuilla jKr idästä levinnyt hirsisalvosrakenteinen pirtti syrjäytti Suomessa rautakauden risupunosseinäiset majat ja hallitalot. Savupirttien lattiat olivat maanvaraisia ja asunto koostui yhdestä huoneesta, johon kaikki sisällä tapahtuvat toiminnot keskittyivät. Naisväen sängyt olivat usein ns. tolppasänkyjä, jotka sijoittuivat huoneen reunoille. Miesväki nukkui tupaa kiertävien penkkien päällä.
Sivuja eteiskamaritupa
Vähitellen nelikulmainen yksinäistupa kehittyi kahdenhuoneen rakennukseksi. Tuvan toiseen päähän saatettiin rakentaa lautatai hirsirakenteinen kamari, jota käytettiin varastona ja kesäaikaan myös nukkumiseen.
Paritupa
Suomessa 1600-luvulla yleisin talonpoikaisasumusten pohjakaava oli ns. parituparatkaisu. Kaksi yhtä suurta asuinhuonetta sijaitsevat eteisen molemmin puolin. Alkuaan toinen huoneista oli asuinkäytössä ja toista pidettiin esimerkiksi saunana, riihenä tai aittana. Myöhemmin molemmat tuvat otettiin asumiskäyttöön ja rakennusta saatettiin laajentaa vielä kamareilla. Aluksi kamarit, joissa nukuttiin olivat lämmittämättömiä.
Karjalantalo 
Erikoislaatuista pohjakaavaa edustaa itäkarjalassa tunnettu ns. karjalantalo, jossa asuintilat ja karjasuojat sijaitsivat saman katon alla. Rakennus oli yleensä kaksikerroksinen, jossa asuminen ja varastotilat tai heinävaja sijoittuivat yläkertaan ja kellari ja karjasuojat alempaan kerrokseen. Asuinpirteissä nukuttiin tavallisesti lattioille levitettyjen patjojen päällä.
Karjasuojan yläpuoleiseen varastotilaan oli usein käynti suoraan ulkoa. Yläkerran asuinhuoneen takana saattoi sijaita yksi tai useampi kamari. Vauraimmissa taloissa pirtin yläpuolella oli vinttikamari talon tyttärille tai arvovieraille. Asuinosan jatkoksi rakennettiin tarpeen mukaan lisää talousrakennuksia. Karjalantaloja asuttivat suuret sukuyhteisöt, joihin saattoi kuulua kymmeniä henkilöitä.
Pohjalaistalo
Kaupunkitalot ja herraskartanot inspiroivat Pohjanmaalla 1800-luvullarakentamaan kaksikerroksisiataloja.Lisääntyvä vauraus mahdollisti suurikokoisten ja näyttävien hirsitalojen rakentamisen. Aluksi ylempi kerros jätettiin sisustamatta, mutta myöhemmin toisen kerroksen päätyihin saatettiin tehdä makuukamarit.
Karoliininen pohjaratkaisu
Italiasta levisi Ranskan kautta maahamme 1600-luvun puolivälissä pohjakaava, jolle oli tyypillistä salin sijainti rakennuksen keskellä heti eteisen takana. Eteisen ja salin kummallakin puolen oli kaksi kamaria. Kamarien lukumäärä vaihtelitarpeidenmukaan. Makuukamaritsijoittuivatrakennuksen toiseen päätyyn ja isännän työtilat toiseen.Tällaista pohjakaavatyyppiä, jota yleisesti käytettiin säätyläiskodeissa 1700...1800-luvuilla, kutsutaan karoliiniseksi. Säätyläiskotien sänkytyyppinä oli usein katoksellinen pylvässänky.

Kaupunkiasuminen
Kaupunkiasumisen myötä 1800-luvulla erityyppiset pohjaratkaisut yleistyivät. Suosituimpia kaupunkirakennusten pohjakaavoja oli ns. sydänseinäkaavat. Pitkittäinen sydänseinä jakoi tavallisesti rakennuksen kadunja pihanpuoleisiin osiin. Makuu-, keittiöja eteistilat sijoittuivat pihanpuolelle. Yleisin sänkytyyppi oli kustavilaistyyppinen sivustavedettävä sänky tai päästä vedettävä imperiaalisänky. Varakkaille tarkoitetuissa asunnoissa vanhemmilla ja lapsilla oli erilliset makuuhuoneet, mutta työväen vuokra-asunnot olivat vielä yksihuoneisia hellahuoneita. Hellahuoneessa asui koko iso perhe yhdessä tilassa kuten aikanaan yksitupapirteissä.
Elintason noustessa 1900-luvulla siirryttiin yleisesti asumiseen, jossa asunnon eri toiminnot oli sijoitettu eri huoneisiin.